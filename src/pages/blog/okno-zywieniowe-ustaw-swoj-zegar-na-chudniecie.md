---
templateKey: blog-post
title: Okno żywieniowe - ustaw swój zegar na chudnięcie
date: 17.03.2020
featuredimage: /img/4.jpg
category: DIETA
---

Głównym czynnikiem, który wpływa na naszą sylwetkę jest wartość energii, którą dostarczamy organizmowi (kcal).

Obliczamy ile kalorii jest potrzebne naszemu organizmowi do przeżycia oraz ile energii spalamy w trakcie aktywności fizycznej (trening, praca, codzienne czynności). Wiedząc ile kalorii jest nam potrzebne możemy zadecydować jaki bilans energetyczny wybierzemy dla siebie. Jeśli chcemy zmniejszyć wagę ucinamy kalorie i powstaje: deficyt kaloryczny. Potrzebujesz masy? Dodajesz kalorii powodując nadwyżkę a jeśli dotychczasowa waga Ci odpowiada to zostajesz w bilansie zrównoważonym czyli zjadasz tyle ile potrzebujesz.

Jednak jak się okazuje na naszą sylwetkę i zdrowie nie tylko ma wpływ to co i ile jemy ale także w jakich porach! W tym artykule omówię jaki wpływ na zdrowie i sylwetkę ma okno żywieniowe.

Co to jest?

Okno żywieniowe to nic innego jak wyznaczenie czasu w ciągu dnia, w którym dostarczamy pożywienie. Bardzo dużo ludzi nie zwraca uwagi na to jak długie są ich okna żywieniowe. Pierwsze kalorie dostarczają bardzo wcześnie np. o 6:00 a ostatni kęs o 23:00. W tym przypadku odległość pomiędzy pierwszym a ostatnim posiłkiem wynosi aż 17h! Dzięki przeprowadzonym ankietom wiemy, że większość ludzi średnio spożywa kalorie w przeciągu 15h, często nie zdając sobie z tego sprawy.

Nasuwa się pytanie jakiej długości okno żywieniowe będzie odpowiednie?

Cała filozofia tej metody opiera się na codziennym „poście’’, czyli przerwie pomiędzy ostatnim a pierwszym posiłkiem. W trakcie takiej przerwy jedynie dostarczamy wodę i leki. Badania pokazują, że już przy 12 godzinnym oknie efekty są niesamowite! Zmniejszając godziny do 10 a nawet 8 efekty wzrastają. Ważne jest to, że każdy organizm jest inny i takie krótkie okno żywieniowe typu 8h warto konsultować z lekarzem. Warto zacząć sobie od 12h i z czasem zmniejszać czas aby organizm się przyzwyczaił.

Teraz gdy już wiemy na czym polega ta metoda skupimy się na efektach, które przynosi.

Pozytywnych skutków jakie niesie ze sobą jest mnóstwo. Postaram się wypisać te najbardziej istotne potwierdzone badaniami. Organizm ma wystarczająco dużo czasu aby się regenerować i pozbywać „śmieci’’. Metabolizm się poprawia a ograniczony czas na jedzenie sprawia, że jemy mniej. Zwiększa utleniania kwasów tłuszczowych, co wpływa na lepsze spalanie tkanki tłuszczowej Bardzo dużo ludzi zauważa poprawę jakości snu. Zmniejsza ciśnienie krwi, poprawia kontrole apetytu. Reguluje wytwarzanie hormonów co także przekłada się na lepszą sylwetkę i samopoczucie.

Wniosek: Jeśli chcesz zrzucić tkankę tłuszczową i zadbać o swoje zdrowie ta metoda jest warta uwagi. Jeśli zaciekawił Cię temat okna żywieniowego i chciałbyś poznać więcej naukowych faktów czy opinii ludzi którzy są specjalistami to warto przeszperać temat w sieci. Chcesz spróbować na własnej skórze jak korzystny wpływ ma ta metoda? Napisz do mnie a pomogę ułożyć Ci dietę dzięki której metoda będzie jeszcze bardziej efektywna a posiłki będą dopasowane do godzin twojego okna żywieniowego.
