---
templateKey: blog-post
title: jak zacząć?
date: 25.02.2020
featuredimage: /img/2.jpg
category: JAK ZACZĄĆ?
---

Chcesz coś zmienić w swoim życiu? Zacząć się zdrowiej odżywiać lub regularnie ćwiczyć, a może zerwać z nałogiem?

Obojętnie w jakiej kategorii życia chcemy dokonać zmiany musimy wziąć pod uwagę kilka czynników. Najważniejszym z nich jest wiara w siebie i w to, że jesteśmy w stanie zdobyć założony cel.

Na przykład: chcesz rzucić palenie kupujesz tonę tabletek z nikotyną i inne specyfiki, które mają Ci w tym pomóc, deklarujesz się bliskim aby mieć większą motywację. Owszem, takie metody także są pomocne, ale jeśli od początku masz w głowie założenie, że bez papierosów nie potrafisz żyć i że jestes zbyt słaby, aby dokonać tak trudnej zmiany to prędzej czy później polegniesz i wrócisz do starych nawyków.

Następnym ważnym krokiem po tym jak uwierzymy w nasz sukces, jest stopniowe podejście i metoda małych zwycięstw. Nie ma sensu rzucać się na głęboką wodę i z dnia na dzień próbować żyć jak mnich. Odniosę się tutaj do mojego doświadczenia z podopiecznymi na siłowni i podam troszkę przesadzony przykład. Przychodzi osoba i po pierwszej rozmowie dowiaduję się od niej, że do tej pory jej aktywność fizyczna ogranicza się do wejścia po schodach na drugie piętro do mieszkania, a dieta jest bogata we wszelkiego rodzaju śmieciowe jedzenie. I taka osoba chce od jutra zacząć ćwiczyć minimum pięć razy w tygodniu i trzymać rygorystyczną dietę.

Nikogo to nie zaskoczy jak napiszę, że po jakims czasie dana osoba się zniechęci i wróci do starego stylu życia i na długo będzie negatywnie nastawiona do ćwiczeń jak i zdrowego jedzenia. Dlatego musimy stopniowo podchodzić do zmian w życiu i skupić się na małych zwycięstwach. Dzięki nim będziemy coraz bliżej naszego celu, i co ważne droga do niego nie zniechęci nas, a zmotywuje i pozostawi długotrwałe efekty!

Pozostaniemy przy temacie treningów i żywienia. Jak zacząć z głową?

Na początek możemy jako cel założyć sobie np. jeden lub dwa treningi w tygodniu oraz wypicie szklanki wody (może być z cytryna) po przebudzeniu i przed snem. Po jakimś czasie, przykładowo po miesiącu te czynności będą coraz bardziej automatyczne i staną się częścią naszego życia i to już będzie nasze małe zwycięstwo.

Następnie dodajemy sobie kolejne wyzwanie, przykładowo usunięcie lub ograniczenie spożywanych słodyczy w diecie. Jeśli przyzwyczaimy się do tego i nie będziemy ze sobą walczyć przechodząc wsklepie obok słodkości, to kolejne zwycięstwo jest nasze!

I tak, z czasem wieszamy sobie poprzeczkę coraz wyżej, co przekłada się na wszystkie dziedziny naszego życia.

Tutaj przytoczę fragment książki pt. 'Siła Nawyku':

'Kiedy ludzie zaczynają regularnie ćwiczyć, nawet tak rzadko jak raz w tygodniu, zaczynają zmieniać inne, niepowiązane z tym wzorce w swoim życiu, często nie mając tego świadomości.

Zazwyczaj ludzie, którzy uprawiają sport, zaczynają się zdrowo odżywiać i stają się wydajniejsi w pracy. Mniej palą i wykazują więcej cierpliwości w relacjach ze współpracownikami i członkami rodziny. Rzadziej korzystają z karty kredytowej i twierdzą, że czują się mniej zestresowani. Nie wiadomo tak do końca dlaczego tak się dzieje, ale w wypadku wielu ludzi ćwiczenia fizyczne są nawykiem kluczowym, który pociąga za sobą daleko idące zmiany. Ćwiczenia fizyczne rozlewają się na całe twoje życie.'

Wniosek jest prosty - leć na trening :)

Jeśli chcesz ćwiczyć pod okiem profesjonalisty, lub masz pytania dotyczące treningu albo diety, to śmiało kontaktuj się ze mną, a na pewno Ci pomogę!
